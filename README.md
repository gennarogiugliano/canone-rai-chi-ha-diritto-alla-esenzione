canone-rai-chi-ha-diritto-alla-esenzione
========================================

esenzione canone rai

Canone Rai: chi ha Diritto all’Esenzione

Come ogni anno, a gennaio, bisogna pagare il tanto odiato Canone Rai, tassa di cui gli italiani farebbero volentieri a meno. Quello che molta gente non sa, è che ci sono alcune categorie di utenti che non sono tenuti a pagare la tassa sul possesso di apparecchi televisivi. A condizione di avere determinati requisiti.
In rete si trovano addirittura iniziative finalizzate a cancellare il canone rai e metodi spiegati passo passo per fare la disdetta.
Su Facebook ad esempio c’ è un’apposita pagina che parla di questo, chiamata appunto Cancelliamo il Canone Rai.
Peccato però che non sia più possibile usare il sistema spiegato nella pagina per fare disdetta del canone Rai 2012 che ammonta a 112 euro.
Questo perchè l’abbonamento rai è stato trasformato in abbonamento tv, ovvero si paga il possesso del televisore e non il canone rai.
Per farla breve, cambiando semplicemente la sigla rai con la sigla tv non si può più sfuggire alla tassa annuale che viene pagata all’agenzia delle entrate e non più direttamente alla Rai.
Quello che molti non sanno però, è che ci sono alcune categorie di cittadini che sono esenti dal pagamento della tassa sulla tv.

Purtroppo la circolare che stabilisce i requisiti per l’esenzione non è adeguatamente pubblicizzata né dei media né dagli uffici competenti.
La circolare dell’Agenzia dell’Entrate con la specifica per individuare i soggetti che possono beneficiare di tale esenzione e le modalità di accesso è stata pubblicata nell’ottobre scorso e molti cittadini non ne sanno niente.
Questo è quanto è stato evidenziato dal Movimento Consumatori che si è detto rammaricato soprattutto perchè la circolare è stata poco pubblicizzata sia dai media nazionali che dagli uffici competenti.
In quanto a bombardare i cittadini sull’imminente scadenza del canone rai, attraverso massicce campagne pubblicitarie in tv, chi di dovere si è ricordato eccome.
Vediamo quali sono i requisiti e chi ha diritto all’esenzione dal pagamento del canone radio televisivo, così come riportato sul sito stesso della Rai.
Hanno diritto alla esenzione del pagamento del Canone Rai tutti coloro i quali, avendo compiuto 75 anni di età prima della scadenza del pagamento del canone stesso,vivano da soli o con il coniuge, e abbiamo un reddito complessivo non superiore a € 6713,98.
Il documento a cui fare riferimento per ottenere l’esenzione è il CUD dell’anno precedente.
La domanda di esenzione per l’anno in corso deve essere presentata entro il 30 di aprile. Per averne diritto e’ necessario aver compiuto 75 anni (o un eta’ superiore) entro il 31 gennaio di quest’anno.
Chi intende usufruire per la prima volta relativamente al secondo semestre dell’anno (se ad esempio si compiono 75 anni entro il 31 luglio) deve presentare la dichiarazione sentro tale data.
L’Agenzia delle Entrate effettuera’ i dovuti controlli per verificare la veridicità dei requisiti.
Rimborso anni precenti
Chi ha più di 75 anni e non ha mai usufruito dell’esenzione può chiedere il rimborso dell’ultimo triennio entro il 30 di aprile, compilando il modulopresente sul sito dell’Agenzia delle Entrate.
In alternativa il modulo può essere reperito presso gli uffici locali o territoriali della stessa Agenzia delle Entrate o presso gli sportelli delle sedi regionali della Rai, unitamente alla dichiarazione sostitutiva che attesti il possesso dei requisiti e delle condizioni di ammissione.

La domanda deve essere spedita tramite raccomandata al seguente indirizzo: Agenzia delle Entrate, Direzione Provinciale I di Torino - Ufficio territoriale di Torino 1 - Sportello S.A.T. - Casella postale 22 - 10121 – Torino (To).
La domanda può anche essere consegnata a mano presso gli uffici di zona dell’Agenzia delle Entrate.
Pagamento rateizzato
I pensionati che non hanno i requisiti per richiedere l’esenzione, possono comunque pagare il canone rai a rate (massimo 11) con una detrazione dalle tasse,  sempre che il reddito reddito non superi i 18.000,00 euro.
La richiesta va presentata entro il 15 novembre dell’anno precedente a quello cui si riferisce il canone Rai all’ente che eroga la pensione.
L’ente comunica poi al pensionato l’accettazione della domanda entro il 15 del successivo mese di gennaio.
L’addebito avviene come trattenuta sulla pensione, in 11 rate mensili a partire dal mese di gennaio dell’anno a cui si riferisce il canone Rai.
Diffondete la notizia, chi ha diritto a non pagare il canone rai e non ne sa nulla vi sarà senz’altro riconoscente
